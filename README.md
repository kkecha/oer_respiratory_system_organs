# Όργανα αναπνευστικού συστήματος

  

Ο Ανοικτός Μαθησιακός Πόρος (OER) αφορά στην διευκόλυνση της διδασκαλίας των οργάνων του αναπνευστικού συστήματος του ανθρώπου. Χρησιμοποιεί εικόνα των οργάνων του αναπνευστικού συστήματος στην οποία τοποθετούνται σημεία ενδιαφέροντος (hotspots) που αντιστοιχούν σε διαφορετικά όργανα. Όταν επιλεγεί (mouse click) σημείο ενδιαφέροντος εμφανίζονται πληροφορίες σχετικα με το όργανο, σε μορφή κειμένου, φωτογραφιών και ήχου.

  

Οι μαθητές/μαθήτριες μπορούν να κατανοήσουν ευκολότερα και ταχύτερα τις λειτουργίες, τον ρόλο και την συνεισφορά του κάθε οργάνου.

  

Μπορεί να χρησιμοποιηθεί τόσο κατά τη διδασκαλία όσο και στο πλαίσιο αντεστραμμένης τάξης.

  

Στην ανάπτυξη του πόρου χρησιμοποιήθηκαν προδιαγραφές προσβασιμότητας στο εκπαιδευτικό υλικό. Όλα τα κείμενα και οι εικόνες είναι σχεδιασμένα έτσι ώστε να μπορούν να διαβαστούν από λογισμικά ανάγνωσης οθόνης και επιπλέον το κείμενο κάθε οργάνου δίνεται και ως ηχητικό μήνυμα, που δημιουργήθηκε με σύστημα μετατροπής κειμένου σε ήχο Τεχνητής Νοημοσύνης.

  

Ο πόρος αναπτύχθηκε με το σύστημα συγγραφής λογισμικού ανοικτού κώδικα (open source) h5p:

-   [https://h5p.org/](https://h5p.org/)
    
-   [https://app.lumi.education/](https://app.lumi.education/)
    

  

Είναι άμεσα διαθέσιμος μέσω του αποθετηρίου “Φωτόδεντρο”:

-   [https://photodentro.edu.gr/ugc/r/8525/2948](https://photodentro.edu.gr/ugc/r/8525/2948)
    

  

Ο κυρίως φάκελος περιέχει το αρχείο που παράγει το σύστημα συγγραφής. Περιέχονται δύο υποφάκελοι:

-   html, που περιλαμβάνει τον πόρο σε μορφή που μπορεί να ενσωματωθεί σε οποιονδήποτε διακομιστή υπερμέσων (web server)
    
-   scorm, που περιέχει τον πόρο σε μορφή που μπορεί να χρησιμοποιηθεί σε οποιοδήποτε σύστημα διαχείρισης μάθησης (LMS - Learning Management System) που υποστηρίζει το πρότυπο SCORM, π.χ. e-class, moodle κ.α.
    

  

Ο πόρος διατίθεται με άδεια Creative Commons, [Attribution-NonCommercial-ShareAlike 4.0 International](http://creativecommons.org/licenses/by-nc-sa/4.0) (CC BY-NC-SA 4.0).
